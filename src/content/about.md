# About

## Bio

Sono nato nel **1998** in provincia di Taranto ed ho frequentato il [Liceo Scientifico Battaglini di Taranto](https://www.battaglini.edu.it/) per le superiori. Fin dal mio primo anno, ho partecipato ai corsi pomeridiani delle [Olimpiadi di Matematica](http://olimpiadi.dm.unibo.it/). Nel 2017, ho iniziato la mia laurea triennale in [Matematica presso l'Università di Pisa](https://www.dm.unipi.it/) ed intorno al mio secondo sono entrato a far parte dei macchinisti del [PHC](https://poisson.phc.dm.unipi.it/).

## Hobby

Sono sempre stato appassionato di informatica, mentre ero al primo anno delle medie ho seguito qualche lezione di Java perché volevo imparare a programmare. Poco dopo ho abbandonato e mi sono messo a imparare per conto mio **Visual Basic** vedendo alcuni video su internet, sempre in questo periodo ho anche provato a fare qualcosa in HTML e JS ma senza troppo successo.

Ad un certo punto avevo imparato abbastanza bene **Visual Basic** e per imparare qualcosa di nuovo sono passato al **C#** visto che alla fine si usava sempre Visual Studio che già conoscevo.

Dopo il **C#** sono passato al **Java** visto che la sintassi era abbastanza simile (praticamente C# è il Java di Microsoft) e già l'avevo un po' visto in passato. Alla fine sono rimasto sul **Java** a fare progettini a caso con i `JFrame` per i successivi mille mila anni.

Intorno a metà del primo anno delle superiori ho conosciuto **Mathematica** che ho sempre usato ogni tanto da allora (e questo è ufficialmente l'unico "Lisp" che ho mai usato veramente).

Verso metà delle superiori volevo fare qualche progetto da far usare anche a dei compagni e mi sono reso conto che l'unico modo per fare applicazioni grafiche _cross platform_ era con i browser quindi sono ritornato piano piano all'**webdev**. Intanto ogni tanto continuavo a fare cose in _Java_ ed ho notato la nascita di **Kotlin** dopo averlo provato una volta non sono più tornato indietro.

Sempre per fare giochi o applicazioni grafiche interattive ho anche provato il mondo **Android** con qualche mini progetto.

Arrivato all'Università ho conosciuto veramente per la prima volta **Linux** e finalmente ho scritto qualche programmino in **C** per un corso del primo anno ed intorno al secondo anno, poco prima di entrare al _PHC_ mi sono convertito prima a **Manjaro** con **Xfce** e dopo un annetto ad **Arch Linux** con **Gnome** che continuo ad usare ancora oggi.

## Interessi

-   **Matematica**: Logica, Geometria (per ora sono ancora giovane e non preciso più di così)

-   **Informatica**: type system, type theory, proof checker, theorem provers, functional programming, [...]

-   **Arte**: boh cose geometriche o molto astratte [...]

-   **Miscellanea**: origami, mettere cose in equilibrio.
