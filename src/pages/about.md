---
layout: ../layouts/ContentPageLayout.astro
title: About
---

# About

Sono nato nel 1998 in provincia di Taranto ed ho frequentato il [Liceo Scientifico Battaglini](https://www.battaglini.edu.it/) di Taranto per le superiori. Fin dal primo anno, ho partecipato ai corsi pomeridiani delle [Olimpiadi di Matematica](http://olimpiadi.dm.unibo.it/).

Nel 2017, ho iniziato la mia laurea triennale in [Matematica presso l'Università di Pisa](https://www.dm.unipi.it/) ed intorno al mio secondo sono entrato a far parte dei macchinisti del [PHC](https://poisson.phc.dm.unipi.it/).

## Hobby: Programmazione

### ~2010

Sono sempre stato appassionato di informatica, mentre ero al primo anno delle medie ho seguito qualche lezione (di Java) perché volevo imparare a programmare. Alla fine ho abbandonato e mi sono messo a imparare per conto mio **Visual Basic** vedendo alcuni video su internet. Sempre in questo periodo ho anche provato a fare qualcosa in HTML e JS ma senza troppo successo.

Ad un certo punto ho voluto imparare qualcosa di nuovo e sono passato al **C#** visto che alla fine girava sempre su .NET e si usava sempre Visual Studio.

Dopo il **C#** sono passato a **Java** visto che la sintassi era abbastanza simile (alla fine C# è il Java di Microsoft) e l'avevo già visto un po' precedentemente. Alla fine sono rimasto sul **Java** a fare progettini a caso con i `JFrame` per i successivi mille mila anni.

### ~2012

Intorno a metà del primo anno delle superiori ho conosciuto **Mathematica** che ho poi sempre usato ogni tanto per fare grafici e cose interattive matematicose (e questo è ufficialmente l'unico "Lisp" che ho mai usato veramente).

Verso metà delle superiori volevo fare qualche progetto da far usare anche a dei compagni e mi sono reso conto che l'unico modo per fare applicazioni _cross platform_ era sul Browser in JS (inviare a mano i JAR alle persone è una cosa che ho provato e molto discutibile) quindi sono ritornato piano piano al **webdev**. Intanto continuavo a fare cose in _Java_ ed ero passato ad IntelliJ e ad un certo punto ho notato che stava nascendo **Kotlin** e dopo averlo provato non sono più tornato indietro.

Sempre per fare giochi o applicazioni grafiche interattive ho anche provato il mondo **Android** con qualche mini progetto. Intorno a questo periodo ho anche provato a fare qualcosa in **Python** per fare dei plugin per **MCEdit** per Minecraft, ho tentato di fare qualcosa di ML ma all'epoca non c'erano praticamente dataset in giro.

### ~2017

Arrivato all'Università ho conosciuto per davvero **Linux** e finalmente ho scritto qualche programmino in **C** per un corso del primo anno. Poi intorno al secondo anno, poco prima di entrare al _PHC_ mi sono convertito prima a **Manjaro** con **Xfce** e dopo un annetto ad **Arch Linux** con **Gnome** che continuo ad usare ancora oggi.

Negli ultimi anni sto facendo principalmente progetti _full stack_ in **NodeJS** e ormai da più di un anno in **Go** per la _backend_ e **Preact** per la _frontend_.

### ~2024

In questi ultimi anni ho fatto svariati progetti sempre full-stack in **Go** e **JS**. Per realizzare siti web ormai uso solo **Astro** con **Preact**. Ormai da anni seguo **Rust** e finalmente l'ho usato per un progetto per l'Università.

## Interessi

-   **Matematica**: Geometria computazionale, Logica, Teoria dei grafi.

-   **Informatica**: Type system, Type theory, Grammars & Parsers, Proof checker, Theorem provers, Functional programming, Lisp, SmallTalk, [...]

-   **Arte**: Boh cose geometriche o molto astratte [...]

-   **Miscellanea**: Origami, Mettere cose in equilibrio.
